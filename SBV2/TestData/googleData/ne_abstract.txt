GooglePrivacy en voorwaarden

    Overzicht
    Privacybeleid
    Servicevoorwaarden
    Technologieën
    Veelgestelde vragen
    Google-account

        Inleiding
        Gegevens die Google verzamelt
        Waarom Google gegevens verzamelt
        Uw privacyopties
        Uw gegevens delen
        Uw gegevens veilig houden
        Uw gegevens exporteren en verwijderen
        Naleving en samenwerking met regelgevende instanties
        Over dit beleid
        Gerelateerde privacyprocedures
    Kaders voor gegevensdoorgifte
    Belangrijke termen
    Partners
    Updates

Privacybeleid van Google

Wanneer u onze services gebruikt, vertrouwt u ons uw gegevens toe. We begrijpen dat dit een grote verantwoordelijkheid is en werken er hard aan om uw gegevens te beschermen en u er de controle over te geven.

Dit privacybeleid is bedoeld om u inzicht te geven in de gegevens die we verzamelen, waarom we deze gegevens verzamelen en hoe u deze gegevens kunt updaten, beheren, exporteren en verwijderen.
Datum van inwerkingtreding 25 mei 2018 | Gearchiveerde versies | Pdf downloaden

We bouwen een reeks services waarmee miljoenen mensen dagelijks de wereld op nieuwe manieren kunnen verkennen en er interactie mee kunnen hebben. Onze services bestaan onder meer uit:

    Google-applicaties, -sites en -apparaten, zoals Zoeken, YouTube en Google Home;
    platforms, zoals de Chrome-browser en het Android-besturingssysteem;
    producten die zijn geïntegreerd in apps en sites van derden, zoals advertenties en ingesloten Google Maps.

U kunt onze services op vele verschillende manieren gebruiken om uw privacy te beheren. U kunt zich bijvoorbeeld aanmelden voor een Google-account als u content (zoals e-mails en foto's) wilt maken en beheren of als u relevantere zoekresultaten wilt krijgen. U kunt veel Google-services ook gebruiken als u bent uitgelogd of zonder überhaupt een account te maken, zoals zoeken op Google of YouTube-video's bekijken. U kunt er ook voor kiezen privé te browsen op het web via Chrome in de incognitomodus. In al onze services kunt u uw privacyinstellingen aanpassen om te beheren wat we verzamelen en hoe uw gegevens worden gebruikt.

We willen alles graag zo duidelijk mogelijk uitleggen en daarom hebben we voorbeelden, video's met uitleg en definities toegevoegd voor belangrijke termen. Als u vragen heeft over dit privacybeleid, kunt u contact met ons opnemen.
Gegevens die Google verzamelt

We willen dat u inzicht krijgt in de typen gegevens die we verzamelen wanneer u onze services gebruikt.

We verzamelen gegevens om betere services te kunnen leveren aan al onze gebruikers, van het vaststellen van basisinformatie (zoals de taal die u spreekt) tot meer complexe aspecten, zoals welke advertenties u het nuttigst vindt, welke mensen online het belangrijkst voor u zijn of welke YouTube-video's u mogelijk leuk vindt. De gegevens die Google verzamelt en de manier waarop die gegevens worden gebruikt, zijn afhankelijk van de manier waarop u onze services gebruikt en hoe u de privacyopties beheert.

Als u niet bent ingelogd op een Google-account, slaan we de gegevens die we verzamelen op met unieke ID's die zijn gekoppeld aan de browser of de app die of het apparaat dat u gebruikt. Zo kunnen we bijvoorbeeld tijdens verschillende browsesessies onthouden wat uw taalvoorkeuren zijn.

Wanneer u bent ingelogd, verzamelen we ook gegevens die we opslaan in uw Google-account en die we behandelen als persoonlijke gegevens.
Bestanden die u maakt of gegevens die u aan ons verstrekt

Wanneer u een Google-account maakt, verstrekt u persoonlijke gegevens aan ons, zoals uw naam en een wachtwoord. U kunt er ook voor kiezen een telefoonnummer of betalingsgegevens toe te voegen aan uw account. Zelfs als u niet bent ingelogd op een Google-account kunt u ervoor kiezen ons gegevens te verstrekken, zoals een e-mailadres om updates over onze services te ontvangen.

We verzamelen ook de content die u maakt, uploadt of van anderen ontvangt wanneer u onze services gebruikt. Dit zijn onder meer de e-mails die u schrijft en ontvangt, foto's en video's die u opslaat, documenten en spreadsheets die u maakt en reacties die u achterlaat bij YouTube-video's.
Gegevens die we verzamelen terwijl u onze services gebruikt
Uw apps, browsers en apparaten

We verzamelen informatie over de apps, browsers en apparaten die u gebruikt om toegang te krijgen tot Google-services, waardoor we betere functies kunnen aanbieden, zoals automatische productupdates en het dimmen van uw scherm als uw batterij leeg raakt.

De gegevens die we verzamelen, bestaan onder meer uit unieke ID's, het browsertype en de instellingen ervan, het besturingssysteem, informatie over het mobiele netwerk (waaronder de naam van de provider en het telefoonnummer) en het versienummer van apps. We verzamelen ook informatie over de interactie van uw applicaties, browsers en apparaten met onze services, waaronder IP-adressen, crashrapporten, systeemactiviteit en de datum, tijd en verwijzende URL van uw verzoek.

We verzamelen deze gegevens wanneer een Google-service op uw apparaat contact opneemt met onze servers, bijvoorbeeld wanneer u een app installeert uit de Play Store of wanneer een service controleert op updates of deze ontvangt. Als u een Android-apparaat met Google-apps gebruikt, neemt uw apparaat periodiek contact op met Google-servers om informatie te verstrekken over uw apparaat en verbinding met onze services. Deze informatie bestaat onder meer uit het apparaattype, de naam van de provider, crashrapporten en welke apps u heeft geïnstalleerd.
Uw activiteit

We verzamelen gegevens over uw activiteiten op onze services, die we gebruiken om bijvoorbeeld een YouTube-video aan te raden die u mogelijk leuk vindt. De activiteitsgegevens die we verzamelen, kunnen onder meer bestaan uit:

    termen waarnaar u zoekt;
    video's die u bekijkt;
    weergaven van en interacties met content en advertenties;
    spraak- en audiogegevens als u audiofuncties gebruikt;
    aankoopactiviteiten;
    mensen met wie u communiceert of met wie u content deelt;
    activiteiten op sites en apps van derden die gebruikmaken van onze services;
    browsegeschiedenis op Chrome die u heeft gesynchroniseerd met uw Google-account.

Als u onze services gebruikt om oproepen te plaatsen en te ontvangen of sms'jes te verzenden en te ontvangen, kunnen we telefoonlogbestandsgegevens gebruiken, zoals uw telefoonnummer, door u gebelde nummers, nummers waardoor u gebeld wordt, doorschakelnummers, tijd en datum van oproepen en berichten, duur van oproepen, routeringsinformatie en oproeptypen.

U kunt naar uw Google-account gaan voor informatie over en het beheer van activiteitsgegevens die zijn opgeslagen in uw account.

Naar Google-account
Uw locatiegegevens

We verzamelen gegevens over uw locatie wanneer u onze services gebruikt. Daardoor kunnen we u functies aanbieden zoals een routebeschrijving voor uw weekendje weg of de aanvangstijden van films in een bioscoop bij u in de buurt.

Uw locatie kan met een verschillende mate van nauwkeurigheid worden bepaald door:

    gps;
    IP-adres
    sensorgegevens van uw apparaat.
    informatie over zaken in de buurt van uw apparaat, zoals wifi-toegangspunten, zendmasten en Bluetooth-apparaten

De soorten locatiegegevens die we verzamelen, zijn deels afhankelijk van uw apparaat- en accountinstellingen. U kunt bijvoorbeeld de locatie van uw Android-apparaat in- of uitschakelen via de instellingen-app van het apparaat. U kunt ook Locatiegeschiedenis inschakelen als u uw locatiegegevens wilt opslaan en beheren in uw account.

In sommige omstandigheden verzamelt Google ook gegevens over u via openbaar toegankelijke bronnen. Als bijvoorbeeld uw naam wordt vermeld in de lokale krant, kan de zoekmachine van Google dat artikel indexeren en weergeven aan anderen als ze op uw naam zoeken. We kunnen ook gegevens over u verzamelen die afkomstig zijn van vertrouwde partners, waaronder marketingpartners die ons informatie verstrekken over potentiële klanten of onze zakelijke services en beveiligingspartners die ons informatie verstrekken om te beschermen tegen misbruik. We ontvangen ook informatie van adverteerders om namens hen advertenties en onderzoeksservices te bieden.

We gebruiken verschillende technologieën om gegevens te verzamelen en op te slaan, waaronder cookies, pixeltags, lokale webopslag, zoals browserwebopslag of gegevenscaches van apps, databases en serverlogbestanden.
Waarom Google gegevens verzamelt

We gebruiken gegevens om betere services te ontwikkelen

We gebruiken de gegevens die we op al onze services verzamelen voor de volgende doeleinden:
Onze services leveren

We gebruiken uw gegevens om onze services te leveren, zoals de verwerking van de termen waarnaar u zoekt om resultaten weer te geven of om u te helpen content te delen door ontvangers uit uw contacten voor te stellen.
Onze services onderhouden en verbeteren

We gebruiken uw gegevens ook om ervoor te zorgen dat onze services werken zoals de bedoeling is, bijvoorbeeld door storingen bij te houden of problemen op te lossen die u aan ons rapporteert. We gebruiken uw gegevens ook om verbeteringen door te voeren in onze services. Zo helpt inzicht in zoektermen die vaak verkeerd worden gespeld ons bijvoorbeeld bij de verbetering van functies voor spellingcontrole in onze services.
Nieuwe services ontwikkelen

We gebruiken de gegevens die we in bestaande services verzamelen om ons te helpen bij de ontwikkeling van nieuwe services. Het inzicht dat we bijvoorbeeld kregen in de manier waarop mensen hun foto's organiseerden in Picasa (de eerste foto-app van Google), hielp ons bij het ontwerp en de introductie van Google Foto's.
Gepersonaliseerde services leveren, waaronder content en advertenties

We gebruiken de gegevens die we verzamelen om onze services voor u aan te passen, onder andere door aanbevelingen te doen, gepersonaliseerde content te bieden en aangepaste zoekresultaten weer te geven. Zo biedt de Beveiligingscheck bijvoorbeeld beveiligingstips die zijn aangepast aan de manier waarop u Google-producten gebruikt. En Google Play gebruikt gegevens zoals apps die u al heeft geïnstalleerd en video's die u heeft bekeken op YouTube om u suggesties te doen voor nieuwe apps die u mogelijk interessant vindt.

Afhankelijk van uw instellingen kunnen we u ook gepersonaliseerde advertenties laten zien op basis van uw interesses. Als u bijvoorbeeld zoekt naar 'mountainbikes', kunt u een advertentie te zien krijgen voor sportmateriaal wanneer u een site bekijkt waarop advertenties van Google worden weergegeven. U bepaalt via uw advertentie-instellingen welke gegevens we gebruiken om u advertenties te laten zien.

    We laten geen gepersonaliseerde advertenties zien op basis van gevoelige categorieën, zoals ras, religie, seksuele geaardheid of gezondheid.
    We delen geen gegevens waarmee u persoonlijk geïdentificeerd kunt worden door adverteerders, zoals uw naam of e-mailadres, tenzij u ons hierom verzoekt. Als u bijvoorbeeld een advertentie ziet voor een bloemenzaak bij u in de buurt en de knop 'Tik om te bellen' selecteert, verbinden we uw oproep door en kunnen we uw telefoonnummer delen met de bloemenzaak.

Ga naar Advertentie-instellingen
Prestaties meten

We gebruiken gegevens voor analyses en metingen om inzicht te krijgen in de manier waarop onze services worden gebruikt. Zo analyseren we bijvoorbeeld gegevens over uw bezoeken aan onze sites om zo onder meer het productontwerp te optimaliseren. We gebruiken ook gegevens over de advertenties waarmee u interactie heeft om adverteerders inzicht te bieden in de prestaties van hun advertentiecampagnes. Hiervoor gebruiken we verschillende tools, waaronder Google Analytics. Wanneer u een site bezoekt die gebruikmaakt van Google Analytics, kunnen Google en een Google Analytics-klant gegevens over uw activiteiten op die site linken met activiteiten op andere sites die gebruikmaken van onze advertentieservices.
Met u communiceren

We gebruiken gegevens die we verzamelen (zoals uw e-mailadres) om rechtstreeks met u te communiceren. We kunnen u bijvoorbeeld een melding sturen als we verdachte activiteiten constateren, zoals een poging om vanaf een ongebruikelijke locatie in te loggen op uw Google-account. We kunnen u ook informeren over aanstaande veranderingen of verbeteringen van onze services. En als u contact opneemt met Google, houden we gegevens over uw verzoek bij om u te helpen eventuele problemen op te lossen.
Google, onze gebruikers en het publiek beschermen

We gebruiken informatie om de veiligheid en betrouwbaarheid van onze services te helpen verbeteren. Dit omvat onder meer het detecteren en voorkomen van en reageren op fraude, misbruik, beveiligingsrisico's en technische problemen die schade kunnen veroorzaken bij Google, onze gebruikers of het publiek.

We maken gebruik van verschillende technologieën om uw gegevens voor deze doeleinden te verwerken. We gebruiken geautomatiseerde systemen die uw content analyseren om bijvoorbeeld aangepaste zoekresultaten, gepersonaliseerde advertenties of andere functies te bieden die zijn aangepast aan de manier waarop u onze services gebruikt. En we analyseren uw content om ons te helpen misbruik te detecteren, zoals spam, malware en illegale content. We maken ook gebruik van algoritmen om patronen in gegevens te herkennen. Google Translate helpt bijvoorbeeld mensen in verschillende talen te communiceren door veelvoorkomende taalpatronen te detecteren in zinnen die u laat vertalen.

We kunnen de gegevens combineren die we verzamelen via onze services en op verschillende apparaten en deze gebruiken voor de hierboven beschreven doeleinden. Als u bijvoorbeeld video's van gitaarspelers bekijkt op YouTube, krijgt u mogelijk een advertentie te zien voor gitaarlessen op een site die onze advertentieproducten gebruikt. Afhankelijk van uw accountinstellingen kan uw activiteit op andere sites en in andere apps worden gekoppeld aan uw persoonlijke gegevens om de services van Google en de door Google geleverde advertenties te verbeteren.

Als andere gebruikers al beschikken over uw e-mailadres of andere gegevens waarmee u kunt worden geïdentificeerd, kunnen we aan deze gebruikers uw openbaar zichtbare Google-accountgegevens weergeven, zoals uw naam en foto. Daardoor kunnen mensen bijvoorbeeld aan een e-mail zien dat deze van u afkomstig is.

We vragen om uw toestemming voordat we uw gegevens gebruiken voor een doeleinde dat niet in dit privacybeleid wordt beschreven.
Uw privacyopties

U beschikt over keuzes met betrekking tot de gegevens die we verzamelen en hoe deze worden gebruikt

In dit gedeelte worden de belangrijkste opties beschreven waarmee u uw privacy kunt beheren in onze services. U kunt ook de Privacycheck doen, waarbij u belangrijke privacyinstellingen kunt bekijken en aanpassen. In aanvulling op deze tools bieden we ook specifieke privacyinstellingen in onze producten. Meer informatie hierover vindt u in onze privacyhandleiding voor producten.

Naar de Privacycheck
Uw gegevens beheren, bekijken en updaten

Wanneer u bent ingelogd, kunt u altijd uw gegevens bekijken en updaten door naar de services te gaan die u gebruikt. Foto's en Drive zijn bijvoorbeeld beide ontworpen om u te helpen specifieke soorten content te beheren die u via Google heeft opgeslagen.

We hebben ook een plek ingebouwd waar u gegevens kunt bekijken en controleren die u heeft opgeslagen in uw Google-account. Uw Google-account bevat onder meer:
Privacyopties
Activiteitsopties

Besluit welke typen activiteiten u wilt opslaan in uw account. U kunt bijvoorbeeld Locatiegeschiedenis inschakelen als u verkeersprognoses wilt voor uw dagelijkse route van en naar het werk of u kunt uw YouTube-kijkgeschiedenis opslaan om betere videosuggesties te krijgen.

Ga naar Activiteitsopties
Advertentie-instellingen

Beheer uw voorkeuren over advertenties die aan u worden weergegeven op Google en op sites en apps die samenwerken met Google om advertenties weer te geven. U kunt uw interesses aanpassen, kiezen of uw persoonlijke gegevens worden gebruikt om advertenties relevanter voor u te maken en bepaalde advertentieservices in- en uitschakelen.

Ga naar Advertentie-instellingen
Over u

Gegevens beheren die andere gebruikers over u te zien krijgen in Google-services.

Naar 'Over u'
Aanbevelingen uit uw kringen

Kies of uw naam en foto worden weergegeven naast uw activiteiten, zoals recensies en aanbevelingen, die worden weergegeven in advertenties.

Naar 'Aanbevelingen uit uw kringen'
Gegevens die u deelt

Beheer met wie u gegevens deelt via uw account op Google+.

Naar 'Gegevens die u deelt'
Manieren om gegevens te bekijken en te updaten
Mijn activiteit

Met 'Mijn activiteit' kunt u gegevens bekijken en controleren die worden gemaakt wanneer u Google-services gebruikt, zoals zoekopdrachten die u heeft uitgevoerd of uw bezoeken aan Google Play. U kunt browsen op datum en op onderwerp en uw activiteiten gedeeltelijk of volledig verwijderen.

Naar 'Mijn activiteit'
Google Dashboard

Met Google Dashboard kunt u gegevens beheren die aan specifieke producten zijn gekoppeld.

Naar 'Dashboard'
Uw persoonlijke gegevens

Beheer uw contactgegevens, zoals uw naam, e-mailadres en telefoonnummer.

Naar 'Persoonlijke gegevens'

Als u bent uitgelogd, kunt u gegevens beheren die aan uw browser of apparaat zijn gekoppeld, waaronder de volgende gegevenstypen:

    Personalisatie van zoekresultaten als u bent uitgelogd: Selecteer of uw zoekactiviteiten worden gebruikt om u relevantere resultaten en aanbevelingen te tonen.
    Instellingen voor YouTube: Pauzeer en verwijder uw YouTube-zoekgeschiedenis en uw YouTube-kijkgeschiedenis.
    Advertentie-instellingen: Beheer uw voorkeuren voor de advertenties die aan u worden getoond op Google en op sites en in apps die samenwerken met Google voor weergave van advertenties.

Uw gegevens exporteren, verwijderen en wissen

U kunt een kopie van de content in uw Google-account exporteren als u hier een reservekopie van wilt maken of de content wilt gebruiken in een service buiten Google.

Uw gegevens exporteren

U kunt ook verzoeken om verwijdering van content van specifieke Google-services op basis van de toepasselijke wetgeving.

Als u uw gegevens wilt verwijderen, kunt u het volgende doen:

    Uw content verwijderen uit specifieke Google-services.
    Specifieke items zoeken en deze vervolgens verwijderen uit uw account via Mijn activiteit.
    Specifieke Google-producten verwijderen, waaronder uw gegevens die aan deze producten zijn gekoppeld.
    Uw gehele Google-account verwijderen.

Uw gegevens verwijderen.

En tot slot kunt u via Inactiviteitsvoorkeuren iemand anders toegang verlenen tot delen van uw Google-account als u onverwacht niet in staat bent uw account te gebruiken.

Er zijn andere manieren om te controleren welke gegevens Google verzamelt, ongeacht of u bent ingelogd op een Google-account. U kunt dit onder andere op de volgende plaatsen doen:

    Browserinstellingen: U kunt uw browser bijvoorbeeld zodanig configureren dat een melding wordt weergegeven wanneer Google een cookie heeft ingesteld in uw browser. U kunt uw browser ook zodanig configureren dat alle cookies van een specifiek domein of van alle domeinen worden geblokkeerd. Denk er echter aan dat onze services cookies nodig hebben om naar behoren te functioneren, bijvoorbeeld voor zaken als het onthouden van uw taalvoorkeuren.
    Instellingen op apparaatniveau: Uw apparaat kan beschikken over opties waarmee u kunt bepalen welke gegevens we verzamelen. U kunt bijvoorbeeld locatie-instellingen wijzigen op uw Android-apparaat.

Uw gegevens delen
Wanneer u gegevens deelt

In veel van onze services kunt u gegevens delen met andere mensen en zelf bepalen hoe u deze gegevens deelt. U kunt bijvoorbeeld video's openbaar delen op YouTube of u kunt ervoor kiezen uw video's privé te houden. Denk eraan dat als u gegevens openbaar deelt, uw content toegankelijk kan worden via zoekmachines, waaronder Google Zoeken.

Wanneer u bent ingelogd op en interactie heeft met bepaalde Google-services, zoals wanneer u reacties achterlaat bij een YouTube-video of een nummer beoordeelt in Play, worden uw naam en foto weergegeven naast uw activiteit. We kunnen deze gegevens ook weergeven in advertenties, afhankelijk van uw instellingen in 'Aanbevelingen uit uw kringen'.
Wanneer Google uw gegevens deelt

We delen persoonlijke gegevens niet met bedrijven, organisaties en individuen buiten Google, behalve in de volgende gevallen:
Met uw toestemming

We delen persoonlijke gegevens buiten Google als we uw toestemming hebben. Als u bijvoorbeeld Google Home gebruikt om een rit te bestellen bij een service voor het delen van ritten, vragen we om uw toestemming voordat we uw adres met die service delen. We vragen om uw uitdrukkelijke toestemming voordat we gevoelige persoonlijke gegevens delen.
Met domeinbeheerders

Als u student bent of werkt voor een organisatie die gebruikmaakt van Google-services (zoals G Suite), hebben uw domeinbeheerder en resellers die uw account beheren toegang tot uw Google-account. Ze kunnen mogelijk het volgende doen:

    Informatie bekijken en bewaren die is opgeslagen in uw account, zoals uw e-mail.
    Statistieken over uw account bekijken, zoals bijvoorbeeld hoeveel apps u installeert.
    Uw accountwachtwoord wijzigen.
    De toegang tot uw account opschorten of beëindigen.
    Uw accountgegevens ontvangen om te voldoen aan de van toepassing zijnde wet- en regelgeving, wettelijke procedures of verzoeken van overheidsinstanties.
    Uw mogelijkheden beperken om uw gegevens te verwijderen of te bewerken of uw privacyinstellingen aan te passen.

Voor externe verwerking

We leveren persoonlijke gegevens aan onze partners en andere vertrouwde bedrijven of individuen zodat ze de gegevens voor ons kunnen verwerken, op basis van onze instructies en in overeenstemming met ons privacybeleid en andere passende vertrouwelijkheids- en beveiligingsmaatregelen. We maken bijvoorbeeld gebruik van dienstverleners om ons te helpen met klantenondersteuning.
Om juridische redenen

We delen persoonlijke gegevens buiten Google als we te goeder trouw van mening zijn dat toegang, gebruik, behoud of openbaarmaking van de gegevens redelijkerwijs nodig is om:

    te voldoen aan de van toepassing zijnde wet- en regelgeving, wettelijke procedures of verzoeken van overheidsinstanties. We delen informatie over het aantal en het soort verzoeken dat we van overheden ontvangen in ons Transparantierapport;
    de van toepassing zijnde Servicevoorwaarden af te dwingen, waaronder het onderzoeken van mogelijke schendingen;
    fraude en technische of beveiligingsproblemen te detecteren, te voorkomen of anderszins aan te pakken;
    de rechten, eigendom of veiligheid van Google, onze gebruikers of het publiek te beschermen, zoals vereist of toegestaan volgens de wet.

We kunnen niet-persoonlijke gegevens openbaar delen en met onze partners, zoals uitgevers, adverteerders, ontwikkelaars of houders van rechten. We delen gegevens bijvoorbeeld openbaar om trends te laten zien voor het algemene gebruik van onze services. We staan ook specifieke partners toe gegevens te verzamelen uit uw browser of van uw apparaat voor advertentie- en meetdoeleinden via hun eigen cookies of soortgelijke technologieën.

Als Google betrokken is bij een fusie, overname of verkoop van activa, blijven we de vertrouwelijkheid van uw persoonlijke gegevens waarborgen en stellen we de betreffende gebruikers op de hoogte voordat persoonlijke gegevens worden overgedragen of onderworpen aan een ander privacybeleid.
Uw gegevens veilig houden

We bouwen veiligheid in onze services in om uw gegevens te beschermen

Alle Google-producten zijn voorzien van sterke beveiligingsfuncties die uw gegevens voortdurend beschermen. Het inzicht dat we verkrijgen bij het onderhoud van onze services, helpt veiligheidsdreigingen te detecteren en automatisch te blokkeren, zodat deze u nooit bereiken. Als we toch iets risicovols detecteren waarvan we denken dat u daarvan op de hoogte moet zijn, informeren we u daarover en begeleiden we u via stappen waarmee u beter beveiligd blijft.

We werken er hard aan u en Google te beschermen tegen ongeautoriseerde toegang tot of ongeautoriseerde aanpassing, openbaarmaking of vernietiging van gegevens die in ons bezit zijn. We nemen onder andere de volgende maatregelen:

    We gebruiken versleuteling om uw gegevens privé te houden tijdens de overdracht.
    We bieden een reeks beveiligingsfuncties, zoals Safe Browsing, Beveiligingscheck en authenticatie in twee stappen om u te helpen uw account te beschermen.
    We evalueren onze handelswijzen op het gebied van verzameling, opslag en verwerking van gegevens, waaronder fysieke beveiligingsmaatregelen, om ongeautoriseerde toegang tot systemen te voorkomen.
    We beperken de toegang tot persoonlijke gegevens tot medewerkers van Google, contractanten en vertegenwoordigers die deze gegevens moeten kennen om ze te verwerken. Iedereen met deze toegang is onderworpen aan strenge contractuele vertrouwelijkheidsverplichtingen en kan worden bestraft of ontslagen als hij of zij niet aan deze verplichtingen voldoet.

Uw gegevens exporteren en verwijderen

U kunt altijd een kopie van uw gegevens exporteren of gegevens uit uw Google-account verwijderen

U kunt een kopie van de content in uw Google-account exporteren als u hier een reservekopie van wilt maken of de content wilt gebruiken in een service buiten Google.

Uw gegevens exporteren

Als u uw gegevens wilt verwijderen, kunt u het volgende doen:

    Uw content verwijderen uit specifieke Google-services.
    Specifieke items zoeken en deze vervolgens verwijderen uit uw account via Mijn activiteit.
    Specifieke Google-producten verwijderen, waaronder uw gegevens die aan deze producten zijn gekoppeld.
    Uw gehele Google-account verwijderen.

Uw gegevens verwijderen.

In sommige gevallen bewaren we gegevens voor een beperkte periode wanneer dit noodzakelijk is voor rechtmatige zakelijke of juridische doeleinden. U kunt meer lezen over de bewaarperiode van gegevens van Google, waaronder hoelang het duurt voordat we uw gegevens verwijderen.

We proberen ervoor te zorgen dat onze services voorkomen dat gegevens per ongeluk of kwaadwillend worden verwijderd. Daarom kan het zijn dat er enige vertraging zit tussen het moment waarop u iets verwijdert en het moment waarop kopieën worden verwijderd van onze actieve en back-upsystemen.
Naleving en samenwerking met regelgevende instanties

We evalueren dit privacybeleid regelmatig en zorgen ervoor dat we uw gegevens verwerken op een manier die aan dit beleid voldoet.
Gegevensdoorgiften

We beschikken over servers over de hele wereld en uw gegevens kunnen worden verwerkt op servers die zich buiten het land bevinden waarin u woont. Gegevensbeschermingswetgeving verschilt per land en sommige landen bieden meer bescherming dan andere. Ongeacht waar uw gegevens worden verwerkt, passen we dezelfde bescherming toe zoals beschreven in dit beleid. We voldoen ook aan bepaalde juridische kaders die verband houden met de overdracht van gegevens, zoals de Privacy Shield-kaders tussen de EU en de VS en tussen Zwitserland en de VS.

Wanneer we formele schriftelijke klachten ontvangen, reageren we door contact op te nemen met de persoon die de klacht heeft ingediend. We werken samen met de betreffende regelgevende instanties, waaronder lokale autoriteiten voor gegevensbescherming, om klachten over de overdracht van uw gegevens te verhelpen die we niet rechtstreeks met u kunnen oplossen.
Europese vereisten

Indien de gegevensbeschermingswetgeving van de Europese Unie (EU) van toepassing is op uw gegevens, bieden we de in dit beleid beschreven opties, zodat u gebruik kunt maken van het recht op inzage om uw gegevens te updaten, te wissen en de verwerking ervan te beperken. U heeft ook het recht om bezwaar te maken tegen de verwerking van uw gegevens of om de gegevens te exporteren naar een andere service.

We verwerken uw gegevens voor de doeleinden zoals beschreven in dit beleid op basis van de volgende rechtsgronden:
Met uw toestemming

We vragen om uw toestemming voor de verwerking van uw gegevens voor specifieke doeleinden en u heeft het recht om uw toestemming op elk moment in te trekken. We vragen bijvoorbeeld om uw toestemming om u gepersonaliseerde services te bieden, zoals advertenties. We kunnen ook om uw toestemming vragen om uw spraak- en audioactiviteiten te verzamelen voor spraakherkenning. Deze instellingen kunt u beheren in uw Google-account.
Wanneer we gerechtvaardigde belangen nastreven

We verwerken uw gegevens voor onze gerechtvaardigde belangen en die van derden waarbij we passende beschermingsmaatregelen toepassen die uw privacy beschermen. Dit houdt in dat we uw gegevens onder meer kunnen verwerken voor het volgende:

    Het aanbieden, onderhouden en verbeteren van onze services zodat ze voldoen aan de behoeften van onze gebruikers.
    De ontwikkeling van nieuwe producten en functies die nuttig zijn voor onze gebruikers.
    Inzicht krijgen in de manier waarop mensen onze services gebruiken om de prestaties van onze services te waarborgen en verbeteren.
    Aanpassing van onze services om u een betere gebruikerservaring te bieden.
    Marketing om gebruikers te informeren over onze services.
    Advertenties bieden om veel van onze services gratis beschikbaar te maken voor gebruikers.
    Het detecteren, voorkomen of anderszins aanpakken van fraude, misbruik, beveiligings- of technische problemen met onze services.
    Bescherming van de rechten, eigendom of veiligheid van Google, onze gebruikers of het publiek, zoals vereist of toegestaan volgens de wet.
    Uitvoering van onderzoek waarmee onze services worden verbeterd voor onze gebruikers en die het publiek tot voordeel strekken.
    Voldoen aan verplichtingen jegens onze partners, zoals ontwikkelaars en houders van rechten.
    Handhaving van juridische vorderingen, waaronder het onderzoeken van mogelijke schending van toepasselijke servicevoorwaarden.

Wanneer we een service aanbieden

We verwerken uw gegevens om een service te bieden waarom u op grond van een contract heeft verzocht. We verwerken bijvoorbeeld uw betalingsgegevens wanneer u extra opslag aanschaft voor Google Drive.
Wanneer we voldoen aan wettelijke verplichtingen

We verwerken uw gegevens wanneer we een wettelijke verplichting hebben dit te doen, bijvoorbeeld wanneer we reageren op juridische procedures of afdwingbare verzoeken van overheidsinstanties.

Als u vragen heeft, kunt u contact opnemen met Google en ons bureau voor gegevensbescherming. U kunt ook contact opnemen met uw lokale gegevensbeschermingsautoriteit als u zorgen heeft over uw rechten op grond van de lokale wetgeving.
Over dit beleid
Wanneer dit beleid van toepassing is

Dit privacybeleid is van toepassing op alle services die worden verstrekt door Google LLC en haar aangesloten entiteiten, waaronder YouTube, Android en services die worden aangeboden op externe sites, zoals advertentieservices. Dit privacybeleid is niet van toepassing op services met een afzonderlijk privacybeleid waarin dit algemene privacybeleid niet is opgenomen.

Dit privacybeleid is niet van toepassing op:

    het gegevensbeleid van andere bedrijven en organisaties die adverteren in onze services;
    services die worden aangeboden door andere bedrijven of individuen, waaronder producten of sites die onze Google-services bevatten, die kunnen worden weergegeven in de zoekresultaten of waarnaar in onze services een link is opgenomen.

Wijzigingen in dit beleid

We kunnen dit privacybeleid van tijd tot tijd wijzigen. We beperken uw rechten onder dit privacybeleid niet zonder uw uitdrukkelijke toestemming. We vermelden altijd de datum waarop de laatste wijzigingen zijn aangebracht en we bieden toegang tot gearchiveerde versies die u kunt bekijken. Indien er aanzienlijke wijzigingen worden aangebracht, geven we een duidelijkere melding hiervan (waaronder, voor bepaalde services, een e-mailbericht met wijzigingen in het privacybeleid).
Gerelateerde privacyprocedures
Specifieke Google-services

De volgende privacykennisgevingen bieden aanvullende informatie over enkele Google-services:

    Chrome en het Chrome-besturingssysteem
    Play Boeken
    Payments
    Fiber
    Project Fi
    G Suite for Education
    YouTube Kids
    Google-accounts die worden beheerd met Family Link

Andere nuttige bronnen

De volgende links leiden naar nuttige bronnen waar u meer informatie over procedures en privacyinstellingen kunt vinden.

    Uw Google-account is de plek waar u veel van de instellingen vindt waarmee u uw account kunt beheren
    De Privacycheck begeleidt u door de belangrijkste privacyinstellingen voor uw Google-account
    Het veiligheidscentrum van Google biedt adviezen om uw account veilig en beschermd te houden
    De privacywebsite van Google biedt meer informatie over de manier waarop we uw gegevens privé en veilig houden
    De Privacyvoorwaarden bieden meer context met betrekking tot dit privacybeleid en onze Servicevoorwaarden
    Technologieën en principes bevatten meer informatie over:
        Hoe Google cookies gebruikt
        technologieën die worden gebruikt voor advertenties;
        hoe Google patroonherkenning gebruikt om dingen te herkennen, zoals gezichten op foto's;
        een pagina die toelicht welke gegevens worden gedeeld met Google wanneer u websites bezoekt die gebruikmaken van onze advertentie-, analyse- en sociale producten;
        Hoe Google gegevens gebruikt wanneer u sites of apps van onze partners gebruikt

Taal wijzigen:

    GoogleOver GooglePrivacybeleidVoorwaarden